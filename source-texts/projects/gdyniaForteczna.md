---
title: "GDYNIA FORTECZNA"
excerpt: "Zdaniem twórców projektu, należy dążyć do zwiększenia ilości tablic informacyjnych z wizualizacjami obiektów w przestrzeni miejskiej."
coverImage: "/images/projects/forteczna/fortecznaPreView.png"
logo: "/images/projects/forteczna/fortecznaLogo.png"
key: "gdyFor1"
---

### Inicjatywa Gdynia Forteczna.

W ramach tegorocznej edycji gdyńskiego Budżetu Obywatelskiego, zgłosiliśmy w sumie 12 projektów, z czego 4 przeszły pozytywnie weryfikację. O gablotach wystawienniczych dla lokalnych twórców już co nieco opowiedzieliśmy, to teraz przyszedł czas aby przybliżyć kolejne 3 pomysły, które zakładają ustawienie tablic informacyjnych przy wybranych obiektach fortyfikacyjnych na terenie Gdyni. Zdaniem twórców projektu, należy dążyć do zwiększenia ilości tablic informacyjnych z wizualizacjami obiektów w przestrzeni miejskiej, współmiernie do ilości występujących w niej obiektów i ich potencjału turystycznego, historycznego oraz często również widokowego. W tym roku, zgłosiliśmy prototypowo projekty dla 3 lokalizacji:
1️. Kamienna Góra - Przedwojenny schron podkopowy przy Bulwarze Nadmorskim im. Feliksa Nowowiejskiego
2️. Orłowo - Schron dalmierza niemieckiej baterii przeciwlotniczej Marine Flak Batterie "Kolibki"
3️. Babie Doły - TWP Hexengrund
Cała idea ustawienia tablic przy wspomnianych obiektach jest częścią składową, większej inicjatywy pt. Gdynia Forteczna, w ramach której planujemy szersze działania na rzecz ochrony oraz popularyzacji historii architektury militarnej w Gdyni. Przyszłościowo planujemy ustawienie większej ilości tablic, a obecnie jesteśmy w trakcie organizacji większego wydarzenia poświęconego tej dziedzinie. Tego typu praktyki w innych miastach, pokazują znaczny wzrost zainteresowania w sferze lokalnej oraz poza nią tematyką dziedzictwa kulturowego oraz historycznego.
Zapraszamy serdecznie do śledzenia naszych poczynań związanych z projektem Gdynia Forteczna, gdyż wkrótce będziemy publikować więcej naszych osiągnięć w kontekście realizacji postulatów inicjatywy.
