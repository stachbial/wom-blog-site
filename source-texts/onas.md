---
title: "WIATR OD MORZA"
excerpt: "autoprezentacja"
coverImage: "/images/czlonkowieWOM.jpg"
---

### TEST:

#### Wiatr od Morza to nowe stowarzyszenie skupione dookoła miasta Gdyni.

Pomysł przeszedł długą drogę od kiedy na początku 2020 roku stwierdziliśmy, że chcemy zacząć wspólnie wspierać rozwój miejsca w którym przyszło nam żyć, jednakże jeszcze precyzyjnie nie określiliśmy w jaki sposób chcemy realizować nasze plany, których to rodziło się coraz więcej. Nie minęło dużo czasu gdy okazało się że naszą miłość do Gdyni połączoną z potrzebą działania powiela bardzo dużo osób, a do tego również chcą przekazywać ją dalej. Godziny rozmów o historii, ideach, perspektywach i planach dały początek pomysłowi na założenie Stowarzyszenia, gdzie bylibyśmy w stanie skupić całą tą obecnie niewykorzystaną energię mieszkańców. Po zebraniu założycielskim przystąpiliśmy do formalności związanych z rejestracją w Krajowym Rejestrze Sądowym.  
Dzisiaj chcemy trafić do wszystkich którzy czują przywiązanie do swojego miasta. Do artystów, twórców, aktywistów, pasjonatów i każdego kto ma w sobie potrzebę działania i realizacji swoich pasji. Planujemy zarówno pomaganie osobom stowarzyszonym jak i wspólne dążenie do polepszania jakości życia mieszkańców, przestrzeni publicznej oraz rozpoznawalności miasta. Osiągnięcie naszych celów jest możliwe na wiele różnych sposobów, więc nie zamierzamy się ograniczać co do formy działania które podejmujemy.  
Jeżeli czujesz że nasza działalność jest czymś co wiąże się z Tobą, to skontaktuj się z nami. Jesteśmy bardzo otwartym środowiskiem i chętnie podejmiemy współpracę.
